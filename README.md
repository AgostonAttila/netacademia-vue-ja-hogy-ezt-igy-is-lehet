# Netacademia - Vue - Ja hogy ezt így is lehet

https://app.netacademia.hu/Tanfolyam/2018vuejs2-vuejs---ja-hogy-ezt-igy-is-lehet

A VueJS egy olyan modern szemléletű JavaScript keretrendszer, mely jó szolgálatot tesz számunkra, bármi is legyen a célunk. Akár egy egyszerű, de szép oldalt szeretnénk építeni, akár a következő webes halálcsillagot, a Vue megbízható barátunk lesz az utazás során.
Betekintést nyerünk segítségével a modern front-end fejlesztésbe, és jó társat kapunk a jövőbeni munkáinkhoz. Eközben tovább haladunk a projektünkkel is, ami mindig öröm.
Amellett, hogy nagyon gyorsan növekszik a rendszer népszerűsége, hatékony és gyors belépési pont lehet számunkra a későbbi karrierünkhöz vezető úton.

## Miért is szeretjük a VueJS-t?
A webfejlesztési projektek elején gyakran felmerülő kérdés, hogy a csapat Reactot, Angulart vagy VueJS-t használjon. A tanfolyam első részében azt fogjuk bemutatni, hogy melyek azok a tulajdonságai a keretrendszernek, ami miatt megéri a VueJS-t választani.
## Hogyan dolgozzunk kifelé mutató script és link tagek nélkül?
Az NPM segítségével összegyűjtjük majd azokat a csomagokat, amikre szükségünk van az oldal működéséhez és a fejlesztéshez. Hogy ez pontosan milyen módon lehetséges, azt a második előadásban mutatjuk be.
## Webpack, komponensek, propertyk
Megnézzük miért szeretik használni a Webpacket, majd bevezetjük a komponensek használatát és azok paraméterezését propertyk segítségével.
## fizu.hu refactor - első rész
Most, hogy megismerkedtünk a VueJS alapjaival, elérkezett az idő, hogy újra írjuk a fizu.hu egyes részeit.
## fizu.hu refactor - második rész
Folytatjuk a fizu.hu kódjának az újraírását a VueJS segítségével.
## fizu.hu refactor - harmadik rész
A mai előadás során befejezzük a fizu.hu kódjának a refaktorálását.
## Kapcsolatfelvételi form
Az előadás során elkészítjük a fizu.hu kapcsolatfelvételi formját, amin keresztül az oldal felhasználói üzeneteket tudnak küldeni a honlap üzemeltetőinek.
## Adatbeküldés
VueJS tanfolyamunkat az adatküldés implementálásával zárjuk.


 


